---
title: "Hospitering"
author: "Jan Vidar Elven"
date: 2023-08-18T11:00:00+01:00
subtitle: "Klubben - Hospitering"
image: ""
tags: ["klubben"]
---

## Hospitering

### Hospitering i Barne- og Jenteavdelingen

Hospitering er differensiering der spillere i perioder får trene og spille på lag i høyere årsklasse. Hvor moden spilleren er fotballfaglig og holdningsmessig er avgjørende når spilleren år lov til å prøve seg på høyere nivå. Vi presiserer at hospitering på lag i høyere årsklasse kun skal foregå i tilfeller der enkeltutøvere er vesentlig lengre i sin utvikling enn sine jevnaldrende.

Det er ikke aktuelt med hospitering før spilleren er 10 år. Det stilles med rene årsklasser for gutter og to-årsklasser for jenter.

Praktisering av hospiteringen:

A = Spillerens hovedtrener i årsklassen

B = Trener i årsklassen over

C = Utviklingskoordinator

1. Hospitering initieres av A. Det er hun/han som kjenner spilleren best og som skal se behovet 
for ekstra utfordringer.
2. A kontakter B og C, og disse finner treningsøkter som passer best.
3. A snakker med aktuell spiller om hospiteringen for å understreke konsekvensene av dette. 
Spilleren selv må få valgmuligheten. Foresatte skal involveres. For jentespillere kan det 
vurderes om de også kan hospitere blant guttene.
4. Hospitant tas i mot og presenteres for spillergruppen. Det er viktig å forklare at hospitanten 
skal være med under gitte aktiviteter (trening og kamp) og behandles slik som de andre.
5. B og C vurderer om spilleren er i flytsonen eller ikke, og om hospitanten glir inn i det 
sosiale miljøet. A og C vurderer om ekstratreningen gir for stor belastning totalt sett.
6. Hospiteringsavtalene følges opp av B&U-utvalget og er tema i møtene.

For de yngre lagene kan man låne spillere fra andre lag i samme årsklasse eller fra årgangen under, men det må skje i samarbeid med lagledere for berørte lag.

### Hospitering G13-G19

#### KRITERIER – RETNINGSLINJER - PRAKTISERING - MODELL

I Borgen IL organiseres gutteklassene i senioravdelingen i rene årsklasser. Men et viktig tiltak i forhold til spillerutvikling kan i noen tilfeller være å legge til rette for hospitering i årsklassen over den man tilhører. Hospitering i en årsklasse over skal primært gjelde trening.

I kraft av det nære samarbeidet klubben har med Sarpsborg 08 vil de av våre utøvere som har kommet lengst i sin utvikling delta på ukentlige økter med Sarpsborg 08 sitt akademi. For å unngå for stor belastning på enkeltspillere samt bevare kontinuiteten i våre egne lag er det viktig at vi begrenser vår interne hospitering noe, og at dette koordineres på en god måte.
Vi ønsker imidlertid at våre trenere differensierer enkelte økter, slik at alle har et trenings- og kamptilbud som er tilpasset den enkeltes ferdighets/utviklingsnivå. Et av våre viktigste mål er å skape samhold og homogene spillergrupper, og dette skal alltid være en faktor som skal hensyntas når vi vurderer hospitering.

##### KRITERIER FOR HOSPITERING

- Det er alltid spillerens utvikling som skal være styrende, og spillerens ønske skal alltid tillegges stor vekt.
- Spilleren skal være vurdert god nok til å delta på trening/ kamp på det laget han/hun er tenkt å hospitere på.
- Spilleren skal være moden nok til å håndtere det å hospitere på et høyere aldersnivå. Det vil si at man skal fungere sosialt sammen med eldre spillere, og man skal ikke utvikle usunne/uønskede holdninger ovenfor de på sitt eget aldersnivå.
- Hospitering skal være godkjent av:
 a. Trenere på begge aldersnivåer
 b. Trenerkoordinator/sportslig leder
 b. Spilleren selv
 c. Foresatte

##### RETNINGSLINJER OG PRAKTISERING

Det er treneransvarlig/sportslig leder i senioravdelingen som har det overordnede ansvaret for all hospitering. Daglig/ukentlig administrering av hospitering styres av hovedtrener på begge aldersnivåer, samme trenere har rapporteringsansvar til treneransvarlig/sportslig leder. Rapportering og evaluering skal skje fortløpende, og klubben forventer at det er god kommunikasjon mellom de involverte partene.

##### Praktisering av hospiteringen

A = Spillerens hovedtrener i årsklassen
B = Trener i årsklassen over
C = Utviklingskoordinator

1. Hospitering initieres av A. Det er hun/han som kjenner spilleren best og som skal se behovet for ekstra utfordringer.
2. A kontakter B og C, og disse finner treningsøkter som passer best.
3. A snakker med aktuell spiller om hospiteringen for å understreke konsekvensene av dette. Spilleren selv må få valgmuligheten. Foresatte skal involveres. For jentespillere kan det vurderes om de også kan hospitere blant guttene.
4. Hospitant tas i mot og presenteres for spillergruppen. Det er viktig å forklare at hospitanten skal være med under gitte aktiviteter (trening og kamp) og behandles slik som de andre.
5. B og C vurderer om spilleren er i flytsonen eller ikke, og om hospitanten glir inn i det sosiale miljøet. A og C vurderer om ekstratreningen gir for stor belastning totalt sett.
6. Hospiteringsavtalene følges opp av Sportsutvalget og er tema i møtene.
