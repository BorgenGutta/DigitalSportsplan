---
title: "Kampen"
author: "Jan Vidar Elven"
date: 2023-01-15T18:00:00+01:00
subtitle: "Kampen - 12 år"
image: ""
tags: ["barnefotball 12 år"]
---

Fotballkampen er ukas høydepunkt for store og små fotballspillere. For alderstrinnet 12 år gjelder følgende:

![Kamper og turneringer](/img/Ikon_Kamper%20og%20turneringer.png)

### Kamper og turneringer

Det er ikke resultater, tabeller eller rangering i seriespillet eller i turneringer. Hvis laget(ene) deltar i turneringer så skal alle som deltar skal ha lik premiering, dersom det er premiering.

![Laginndeling](/img/Ikon_Laginndeling.png)

### Laginndeling

**Inndeling av lag** I Borgen IL er vi bevisst på at inndelingen av lag er viktig for den gode kampopplevelsen for ALLE. Målet skal være å legge til rette for best mulig utvikling for den enkelte spiller og samtidig ivareta målet om flest mulig, lengst mulig.

**Jevnbyrdighet** med jevnbyrdige lag menes at laget er sammensatt av spillere med ulikt ferdighetsnivå.  I barnefotballen ønsker vi mest mulig jevnbyrdige kamper for å fremme en best mulig balanse mellom mestring og utfordringer for alle.

For 12 års klassen kan klubbene begynne inndeling etter treningsiver og ferdighetsnivå, og melde på lag i kretsenes divisjons- eller nivå system. I Borgen IL skal vi trene hele årskull sammen, men med god differensiering i økta. Viktig at trenere og lagledere motiverer alle som vil spille mye, ved god dynamikk mellom gruppeinndelingene, slik at ingen føler at de ikke blir sett eller satset på. Alle skal ha gode kamparenaer med mye spilletid. Det er klubben som bestemmer hvordan inndeling av lag og treningsgrupper skal gjøres.
Ikke ut fra ferdighetsnivå.

![Spilletid i kamp](/img/Ikon_Spilletid%20i%20kamp.png)

### Spilletid i kamp

I barnefotball skal alle spillere spille tilnærmet like mye.

![Spillform](/img/Ikon_Spillform.png)

### Spillform

Spilleformen for 12 år er nierfotball.

![Spilleregler](/img/dommerfløyte.png)

### Spilleregler

For detaljer om banestørrelse, ball, spilleregler, tips se denne brosjyren [9 MOT 9 12-ÅRSKLASSEN](https://www.fotball.no/globalassets/barn-og-ungdom/spillformbrosjyrer/nff-spillformbrosjyre-9mot9.pdf).

![Fair Play møtet](/img/FPmøtet-ikon.jpg)

### Fair play møtet

Det skal gjennomføres et Fair play-møte mellom dommer, kampvert og begge lags trenere i forkant av kamper i barne- og ungdomsfotballen. Trenerne er de viktigste rollemodellene for god eller dårlig oppførsel på og rundt banen. Møtet skal skape en felles forståelse og være forpliktende.

Hjemmelagets trener tar initiativ til et Fair play-møte mellom trenerne, dommeren og kampverten før kampen. Utgangspunktet for en jevn og utviklende kamp er NFFs barnefotballregler. Gå gjennom følgende punkter på møtet og gjør tydelige avtaler:

**Spillet**:

1. Det skal ikke være høyt press ved igangsetting fra motstanders keeper ved dødball (spilleregel 16).
2. Ekstra spiller kan settes inn ved fire måls differanse (spilleregel 3).
3. Målsparkregelen og tilbakespillsregelen benyttes (spilleregel 12 og 16).
4. Når kampen er ujevn – hvilke andre virkemidler skal vi benytte for å få den jevnere?

**Rammene**:

1. Husk Fair play-hilsen før og etter kampen.
2. Foreldre, foresatte og publikum finner sin plass på motsatt side av lagleder- og spillersiden.
3. Det må være enighet om å gjøre dommeren god.
4. Husk at god oppførsel også gjelder i tøffe og vanskelige situasjoner.Trenerne avslutter Fair play-møtet med Fair play-hilsen.
