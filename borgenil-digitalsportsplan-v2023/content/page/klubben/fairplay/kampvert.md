---
title: "Kampvert"
author: "Jan Vidar Elven"
date: 2023-09-25T19:00:00+01:00
subtitle: "Fair Play - Kampvert"
image: ""
tags: ["Fair Play"]
---

For å bidra til et godt og trygt kamparrangement skal det være minst en kampvert til stede på klubbens kamper arrangert på våre anlegg.

## Kampvertens oppgave er å

Bidra til en god ramme rundt kampen preget av Fair play.

Kampverten har på gul kampvertvest og har med seg foreldrevettkort som kan deles ut ved behov til besøkende.

Være imøtekommende ved spørsmål fra foreldre og andre besøkende og være en positiv rollemodell for laget og klubben.

## Før kampen

- Sørge for at garderober og toaletter er i orden og innbydende
- Ønske begge lag og dommer velkommen
- Henvise tilskuere til angitte plasser som angitt under:
  - Sandbakken – Bak gjerdet ved langsiden til garderobene
  - Mobakken gressbane – Sittetribunene på langsiden
  - Mobakken kunstgress – Bak gjerdet på utsiden av banen
- Ha kunnskap om hvor klubbens hjertestarter er, og ha telefon for å ringe 113 ved behov:
  - Sandbakken: Hjertestarter henger på veggen til garderobeanlegget
  - Mobakken: Hjertestarter henger på førstehjelpsbåren i gangen til garderobene

## Under kampen

- Oppfordre til gode og positive tilrop fra foreldre, ved uønskede hendelser ta kontakt med personen det gjelder. Vær tydelig, men vennlig.
  - Oppleves dette som vanskelig ta kontakt og informer trener/lagleder om tilfeller som har oppstått for eventuell bistand i etterkant av kampen.
- Påse at alle tilskuere oppholder seg på den henviste plassen nevnt over under kampens gang.
- Ved behov oppfordre til positivitet fra trenere/lagledere, både mot spillere og dommer.

## Etter kampen

- Takke begge lag og dommer for kampen
- Bistå med å rydde rundt banen og anlegget etter kampslutt
- Melde ifra til Fair play-ansvarlig eller annen kontaktperson i klubben hvis det oppstod uønskede hendelser før, under eller etter kamp.