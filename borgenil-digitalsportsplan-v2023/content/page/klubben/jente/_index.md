---
title: "Jenter"
author: "Jan Vidar Elven"
date: 2023-01-15T17:08:25+01:00
subtitle: "Klubben - Jenter"
image: ""
tags: ["jentefotball"]
---

## Misjon og verdier

Borgen IL er opptatt av at alle i klubben skal ha de samme tilbudene og de samme mulighetene, uansett alder og kjønn. Hos oss skal det være plass til de som ønsker å være med pga venner, for de som trenger et sted å være og for de som ønsker utvikling/satsing. Vi ønsker å ta alle på alvor. Verdiene i Borgen er klare, og vi forventer at de etterleves i alle ledd i klubben, slik at alle føler at Borgen er en trygg klubb å være i.

### Verdier

- **Trygg**. Borgen skal være et trygt sted å være, med trygge voksne og en arena å vokse på.
- **Inkludering**. Vi sier hei til hverandre, og tar godt i mot nye jenter. Men alle skal inkluderes og sees, uavhengig av hvor lenge vi har vært i klubben. Ingen skal stå utenfor.
- **Positiv**. Hver enkelt skal bli sett og heiet fram!
- **Vennlig**. Vi har alle ansvar for å være vennlige mot hverandre, motspillere og dommere. Både på treningsfeltet, i kampen og i hverdagen.

## Våre ambisjoner

- Borgen har ambisjoner om å tilby jenter i alle årsklasser et sportslig tilbud, og har per dags dato flere rene jentelag.
- Trenere med trenerkompetanse skal gi gode treningsøkter tilpasset gruppen/spilleren. Klubben sørger for lik fordeling av banetid og tilgang på garderobe.
- Borgen ønsker et godt fotballmiljø for jenter, både i laget og i klubben.
- Borgen jobber mot et etablert damelag innen 2027.

## Fotballglede

Vi i Borgen ønsker å oppmuntre, løfte, utvikle og legge tilrette for jentene våre, så alle opplever en god og trygg treningshverdag her hos oss. Hos oss skal det være fotballglede!
