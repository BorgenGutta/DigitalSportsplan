---
title: "Kampen"
author: "Jan Vidar Elven"
date: 2023-01-15T18:00:00+01:00
subtitle: "Kampen - 13-16 år"
image: ""
tags: ["barnefotball 13-16 år"]
---

Fotballkampen er ukas høydepunkt for store og små fotballspillere. For alderstrinnet 13-16 år gjelder følgende:

![Kamper og turneringer](/img/Ikon_Kamper%20og%20turneringer.png)

### Kamper og turneringer

I ungdomsfotballen tillattes tabeller og rangering, både i seriespillet og i turneringer.

![Laginndeling](/img/Ikon_Laginndeling.png)

### Laginndeling

Det er tillatt med laginndeling ut fra ferdighetsnivå, men det bør kun benyttes dersom det er formålstjenlig.

**Inndeling av lag** I Borgen IL er vi bevisst på at inndelingen av lag er viktig for den gode kampopplevelsen for ALLE. Målet skal være å legge til rette for best mulig utvikling for den enkelte spiller og samtidig ivareta målet om flest mulig, lengst mulig.

**Jevnbyrdighet** med jevnbyrdige lag menes at laget er sammensatt av spillere med ulikt ferdighetsnivå.  I barnefotballen ønsker vi mest mulig jevnbyrdige kamper for å fremme en best mulig balanse mellom mestring og utfordringer for alle.

Fra og med 12 års klassen kan klubbene begynne inndeling etter treningsiver og ferdighetsnivå, og melde på lag i kretsenes divisjons- eller nivå system. I Borgen IL skal vi trene hele årskull sammen, men med god differensiering i økta. Viktig at trenere og lagledere motiverer alle som vil spille mye, ved god dynamikk mellom gruppeinndelingene, slik at ingen føler at de ikke blir sett eller satset på. Alle skal ha gode kamparenaer med mye spilletid. Det er klubben som bestemmer hvordan inndeling av lag og treningsgrupper skal gjøres.
Ikke ut fra ferdighetsnivå.

![Spilletid i kamp](/img/Ikon_Spilletid%20i%20kamp.png)

### Spilletid i kamp

Alle som stiller på kamp bør spille mye. 

For eksempel minimum 1 omgang per spiller. Det er indikasjoner på at mangel på spilletid i kamp er en av hovedårsakene til at mange slutter å spille fotball, derfor oppfordrer vi klubber særlig til å gi alle spillerne mye spilletid.

![Spillform](/img/Ikon_Spillform.png)

### Spillform

Spilleformen for 13 år er nierfotball, og for 14-16 år er spilleformen elleverfotball.

![Spilleregler](/img/dommerfløyte.png)

### Spilleregler

Alle trenere i ungdomsfotballen i Borgen IL bør lese og gjøre seg kjent med [MOT DET FERDIGE SPILLET, FRA NIER MOT ELLEVER](https://www.fotball.no/globalassets/barn-og-ungdom/verdier-og-virkemidler/mot-det-ferdige-spille_nierfotball.pdf)

![Fair Play møtet](/img/FPmøtet-ikon.jpg)

### Fair play møtet

Det skal gjennomføres et Fair play-møte mellom dommer, kampvert og begge lags trenere i forkant av kamper i barne- og ungdomsfotballen. Trenerne er de viktigste rollemodellene for god eller dårlig oppførsel på og rundt banen. Møtet skal skape en felles forståelse og være forpliktende.

Hjemmelagets trener tar sammen med kampverten initiativ til et Fair play-møte mellom dommeren og trenerne før kampen.

Gå gjennom disse punktene på møtet og gjør tydelige avtaler:

1. Husk Fair play-hilsen før og etter kampen.
2. Foreldre, foresatte og publikum finner sin plass på motsatt side av der lagledere og spillere står.
3. Trenere/lagledere har ansvar for å skape et godt Fair play-klima under kampen.
4. Det må være enighet om å gjøre dommeren god.
5. Husk at god oppførsel også gjelder i tøffe og vanskelige situasjoner.
6. Etter myntkastet gjennomfører dommer og kapteiner Fair play-hilsen.Trenerne avslutter Fair play-møtet med Fair play-hilsen.