---
title: "Rekrutteringstiltak"
author: "Madeleine Myrvold Johansen"
date: 2023-08-18T11:00:00+01:00
subtitle: "Klubben - Rekruttering"
image: ""
tags: ["klubben","rekruttering"]
---

## Rekrutteringstiltak lagledere/trenere

Driften av en fotballklubb krever mye ressurser, ikke bare økonomisk, men også̊ i form av dyktige og motiverte mennesker. Derfor er det en stor utfordring for klubben å rekruttere nok personer som er villig til å bruke mye av fritiden sin på Borgen IL

> Å være trener i Borgen skal gi mer energi enn det tar!

### Hvordan rekruttere nye trenere/lagledere:

- De minste i klubben spiller den første tiden med årsklassen over. Borgen prøver å rekruttere trenere/lagleder i god tid før de minste danner sitt eget lag. Dette for at de nye trenerne/laglederen har mulighet til å få en overlapping fra de på laget som er eldre. Dette for å skape trygghet for trenere/ lagledere.
- Borgen er avhengig av at foreldre engasjerer seg rundt lagene. Derfor har klubben en oppgave med å engasjere foresatte til å bli lagleder, trener eller andre lagoppgaver. 

**Ansvarlig:** Leder for avdelingen og rekrutteringsansvarlig.

**Oppgave:** Ved nyoppstartede lag er leder for barneavdelingen eller andre fra styret med på første foreldremøtet og tar opp dette temaet. Rekrutteringsansvarlig følger opp i etterkant at noen tar oppgaven som trener/lagleder.

De lagene som trenger flere trenere prøver i første omgang å legge ut en forespørsel på lagets spond/facebook side. Om det ikke er noe respons kan laget holde et foreldremøte hvor leder for avdelingen eller rekrutteringsansvarlig kan være med å ta opp dette temaet.

- Spillere som velger å avslutte egen aktiv fotballkarriere tilbys lagleder eller treneroppgaver. Leder i ungdomsavdelingen og/eller trenerveileder tar kontakt med spilleren og informerer om en mulig oppgave i klubben og hva dette innebærer.
- Borgen IL ønsker å satse på ungdommen i klubben. Der de kan bidra rundt lag i barneavdelingen på flere måter. Dette kan være alt fra å hjelpe til med å gjøre klar baner for trening til å kunne ha ansvar for trening for de som har lyst til dette. Dette kan bidra til motivasjon og interesse for å være trener for klubben. Disse ungdommene får tilbud om gratis trenerkurs av Borgen IL.
- Involvere foreldre i forbindelse med turneringer, hjemmekamper og sesongavslutninger.

#### Hvilke goder har man som trener/lagleder i Borgen:

- Alle lagledere og trenere tilbys gratis leder-, trener- og dommerkurs.
- Alle lagledere, trenere og øvrige tillitsvalgte er fritatt for kontingent.
- Barn og ungdom (inntil 19 år) av lagledere/tillitsvalgte er fritatt for treningsavgift. De betaler kun kontingent.
- Alle lagledere/tillitsvalgte går gratis på Borgens hjemmekamper for A-laget.

#### Oppfølging av trenere/lagledere:

- Leder for avd, daglig leder og/eller trenerveileder samler nye lagledere og trenere for et infomøte hvor man går igjennom trener og lagleder sin rolle, hvordan klubben er bygd opp og hvilke forventninger klubben har. Så blir de informert om hvordan de kommer i gang i sin rolle og hvilke kontaktpersoner de skal forholde seg til i forskjellige situasjoner.
- Sportslig utvalg barneavdeling og ungdom/senior avdelingen har årlige evalueringsmøter med trenere og lagledere hvor de går igjennom året som har gått og planlegger neste sesong. Der har også trenere mulighet til å snakke om både positive og negative ting og hvilke utfordringer de står i.

### Hvordan klubben skal bidra for å beholde trenere/lagledere:

- Arrangere årlig "Kick off" for alle som har en rolle i klubben.
- Arrangere sosiale miljøskapende tiltak
- Trenerveileder har årlige samlinger for trenere og lagledere.
