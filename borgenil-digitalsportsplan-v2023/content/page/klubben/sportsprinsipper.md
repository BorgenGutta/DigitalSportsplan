---
title: "Sportsprinsipper"
author: "Per Anders Thorsen"
date: 2023-09-26T11:00:00+01:00
subtitle: "Klubben - Prinsipper"
image: ""
tags: ["klubben"]
---

## Prinsipper

Borgen IL ønsker å være en attraktiv klubb for alle alderstrinn og ser det som hensiktsmessig å innføre noen felles og enkle prinsipper for glede, mestring og utvikling.

Å være trener i Borgen skal gi mer energi enn det tar!

Prinsippene er basert på positiv psykologi og gjelder fra 6 – 16 år.

## 1000 – touch

Som trenere skal vi til enhver tid legge til rette for at våre utøvere får 1000 touch med på hver eneste trening. Ballbehandling er en nøkkelfaktor i fotball gitt denne formelen:

Ballmestring=Glede=Utvikling

## 70 – 20 – 10

Dette er en rettesnor på hvor fokuset vårt skal være. Ved å sette søkelys på det som fungerer vil vi også oppnå å forsterke den enkelte spiller og laget.

Vi skal derfor bruke:

70 prosent av tiden vår på å forsterke det vi allerede er gode på. Dette gjelder laget så vel som spiller.

20 prosent av tiden skal vi bruke på det som er utfordrende. Lag som spiller.

10 prosent av tiden skal vi trene inn nye elementer. Lag som spiller.

## Vi er ikke redde for å tape, men redde for å ikke ha utvikling

Borgen IL er en klubb med fokus på utvikling og da må dette siste og viktige prinsippet etterleves.