---
title: "Treneren"
author: "Jan Vidar Elven"
date: 2023-01-15T18:00:00+01:00
subtitle: "Treneren - 13-16 år"
image: ""
tags: ["ungdomsfotball"]
---

### Trenerkompetanse

Fotballtrenerkompetanse er avgjørende for at Borgen IL har dyktige og trygge trenere.

Vi ønsker at trenerne for alderstrinnet 13-16 år har gjennomført Grasrottreneren delkurs 1, 2, 3 og 4.

### Trenerattest

For alle trenere i Borgen IL er det obligatorisk å gjennomføre [Trenerattesten](https://www.idrettsforbundet.no/digital/trenerattest/)

### Trenervett

Som trener er du et viktig forbilde for spillerne dine. Det er viktig at du utviser [trenervett](https://www.fotball.no/globalassets/samfunnsansvar-og-verdier/fair-play/spiller_og_trenervett.pdf) både under trening og i kamp.

### Mestringsorientert ledelse

I Borgen skal du som trener være mestringsorientert, og ikke resultatorientert. Ved å ha fokus på mestring, utvikling og gleden ved å spille fotball, vil du som trener skape trygghet, se alle og forsterke det som er positivt.

Som trener skal du bruke tilrettelegging, mestring og differensiering i treningsarbeidet og gjennomføringen av treningsøkter. Målet er å skape en god balanse mellom mestring og utfordringer for å gi best mulig utvikling for den enkelte spilleren. Differensiering og tilrettelegging er verktøyene til treneren for å oppnå dette.

Differensiering er ikke ensbetydende med å dele spillerne inn i grupper basert på hvor langt de på ferdighetsstigen. For eksempler på verktøy du kan bruke for å tilrettelegge i treningsøkta, [se denne tabellen](https://www.fotball.no/barn-og-ungdom/retningslinjer-for-barne--og-ungdomsfotball/13-16-arsklassen/tilrettelegging-mestring-og-differensiering/).
