---
title: "Rekruttering"
author: "Jan Vidar Elven"
date: 2023-08-18T11:00:00+01:00
subtitle: "Klubben - Rekruttering"
image: ""
tags: ["klubben"]
---

## Rekruttering

### Rekrutteringstiltak spillere

For at klubben skal kunne opprettholde målsettingen om å gi et tilbud til alle som vil spille fotball og samtidig ha sportslige utfordringer for de som ønsker det, må klubben arbeide aktivt med rekruttering i Barnefotball avdelingen.

- Markedsføre klubben på skoler i nærmiljøet både i barne- og ungdomstrinnet
- Markedsføre klubben på en positiv måte i Borgen-magasinet
- Arrangere fotballskole
- Utarbeide en enkle brosjyrer "Velkommen til Borgen Idrettslag" og "Velkommen til ny sesong" som leveres ny spiller og foresatt når de kommer til klubben
- Innmeldingsskjema leveres ny spiller/foresatt sammen med Fair Play kontrakt
- Tilby alle spillere et godt og tilpasset treningsmiljø
- Være både en god og trygg sosialiseringsarena for barn og ungdom
- Arrangere minst to foreldremøter i året. Referat sendes til daglig leder
- Arrangere sesongavslutninger for hver gruppe hvert år
- Hver gruppe sender årsrapport til daglig leder
- Tilby gode treningsforhold hele året
- Tilby spillerutviklingsprogram for de som ønsker det, gjerne på tvers av klubbgrenser
- Samarbeide med andre lokale klubber om lag og trening for å gi flere et godt og tilpasset tilbud

Ansvarlig for oppfølging av nye spillere i oppstartsåret er rekrutteringsansvarlig.

### Rekrutteringstiltak lagledere og trenere

Driften av en fotballklubb krever mye ressurser, ikke bare økonomisk, men også i form av dyktige og motiverte mennesker. Derfor er det en stor utfordring for klubben å rekruttere nok personer som er villig til å bruke mye av fritiden sin på Borgen Idrettslag.

- Spillere som velger å avslutte egen aktiv fotballkarriere tilbys lagleder eller treneroppgaver
- Engasjere foresatte til å bli lagledere, trenere eller andre lagoppgaver
- Alle lagledere og trenere tilbys gratis leder-, trener- og dommerkurs
- Alle lagledere, trenere og øvrige tillitsvalgte er fritatt for kontingent
- Barn og ungdom (inntil 19 år) av lagledere/tillitsvalgte er fritatt for treningsavgift. De betaler kun kontingent. Alle lagledere/tillitsvalgte går gratis på Borgens hjemmekamper for A-laget
- Arrangere foreldremøter og sosiale miljøskapende tiltak
- Involvere foreldre i forbindelse med turneringer, hjemmekamper og sesongavslutninger
