---
title: "Rekrutteringstiltak"
author: "Madeleine Myrvold Johansen"
date: 2023-08-18T11:00:00+01:00
subtitle: "Klubben - Rekruttering"
image: ""
tags: ["klubben","rekruttering"]
---

## Rekrutteringstiltak spillere

For at klubben skal kunne opprettholde målsettingen om å gi et tilbud til alle som vil spille fotball, og samtidig ha sportslige utfordringer for de som ønsker det, må klubben arbeide aktivt med rekruttering i barneavdelingen. Borgen ser viktigheten av at barn har en trygg arena å dra til, hvor de kan være sammen med venner og skape sosiale nettverk.  

For at Borgen IL skal kunne rekruttere nye spillere til klubben er vi avhengig av at barn og foreldre vet om oss. Borgen har noen tiltak som skal gjøres hvert år for å nå ut til barn som bor i nærområdet.  

For å opprettholde en god struktur rundt rekruttering og aktiviteten i klubben blir det laget et årshjul som er knyttet opp mot aktiviteter rundt rekruttering. Dette årshjulet blir laget desember året før av dagligleder, leder for barnefotballen, leder for arrangement og trenerveileder.  

Målet hvert år er å rekruttere 20 nye spillere der 5 av dem er jenter.  

### Markedsføring

- Markedsføre klubben ut i barnehager i nærmiljøet før man starter opp ny runde med «ball og lek». Daglig leder og rekrutteringsansvarlig lager da en invitasjon til «ball og lek» som rekrutteringsansvarlig sender ut i barnehagene på Hafslund, Borgenhaugen og Sandbakken. Dette skal da gjøres 3 ganger i året.I årshjulet for rekruttering står tidspunktene for når man skal sende ut info skriv.
- Markedsføre klubben på barneskoler i nærmiljøet. Dagligleder lager et skriv med invitasjon til trening og lagenes treningstider, som da rekrutteringsansvarlig sender ut til Borgen, Hafslund/Navestad og Sandbakken skole.
  - Den første invitasjonen sendes ut i januar: Da inviterer Borgen til tre prøvetreninger, og informerer om treningstider, hvor vi holder til og hvem som er kontaktperson. Kontaktpersonen er da idrettskontakten i Borgen. Idrettskontakten gir da den infoen de trenger, som da kan være hvor og når de skal møte opp og hva de trenger av utstyr. Husk at det skal ikke være avansert å prøve trene, så ikke nødvendig med mye utstyr de første treningene. Idrettskontakten tar kontakt med lagleder på det laget som det kommer noen på prøvetrening.
  - Den andre invitasjonen sendes ut i august: Da invitere Borgen til tre prøvetreninger, og informerer om treningstider, hvor vi holder til og hvem som er kontaktperson. Kontaktpersonen er da idrettskontakten i Borgen. Idrettskontakten gir da den infoen de trenger, som da kan være hvor og når de skal møte opp og hva de trenger av utstyr. Husk at det skal ikke være avansert å prøve trene, så ikke nødvendig med mye utstyr de første treningene. Idrettskontakten tar kontakt med lagleder på det laget som det kommer noen på prøvetrening.
  - Den tredje invitasjonen sendes ut i september/oktober: Da inviterer Borgen 6 og 7 åringer til Åpne treninger hvor det er gratis trening ut året for de som melder seg inn i klubben. Datoene som vil være for åpen trening står i årshjulet for rekruttering. På invitasjonen vil det stå info om når de åpne treningene er, hvilken bane treningen er på og hvem de skal kontakte. Kontaktperson for påmelding er dagligleder i klubben. Og kontaktperson for informasjon er idrettskontakten i klubben.
- Markedsfør klubben på en positiv måte i Borgen-magasinet.
- Markedsfør klubben på Borgen sin hjemmeside, facebook side og instagram side. Daglig leder og nestleder oppdaterer nettsidene.  

### Rekruttering

#### Arrangere egen jente dag:

Borgen IL har som mål å arrangere to jentedager i løpet av året på Mobakken Idrettsplass.

**Ansvarlig:** Daglig leder og Jenteansvarlig

**Forberedelser:** Jente ansvarlig, leder for barneavdelingen, daglig leder, arrangement ansvarlig og trenerveileder møtes i forkant og planlegger jentedag på Borgen. Jentedagene arrangeres i april og september/oktober, så da skal planleggingsmøtene være februar og august. Tidspunkt for planleggingsmøte og jentedagen ligger i årshjulet for rekruttering. Det blir sendt ut invitasjon i god tid i forveien til alle skoler i nærmiljøet.

**Aktivitet:** Det skal være en dag med aktivitet for bare jenter som ønsker og prøve seg i fotball og for de jentene som spiller aktivt fotball. Det skal være en dag med masse aktivitet og fine øvelser som passer for alle. Man prøver så langt det lar seg gjøre å ha jenter som trenere. Alle jentene får sin egen t-skjorte når de kommer. Det blir servert lunsj og vi holder kiosken åpen denne dagen. 
Målsetning/Rekruttering: Målet for dagen er at vi skal klare å samle 30 jenter på Mobakken, der de som er aktive fra før får en ekstra glede og motivasjon til å fortsette, og at 3 nye ønsker å melde seg inn i klubben.

**Oppfølging**: Evaluering etter endt aktivitet.

#### Arrangere fotballskole:

Borgen IL har som mål å arrangere fotballskole hvert år første uka i skolens sommerferie, som da er i juni.

**Ansvarlige:** Dagligleder og sportslig leder fotballskolen

**Forberedelser:** Egen gruppe møtes for planlegging av fotballskole. I planleggingsgruppen er dagligleder, leder for arrangement, sportslig leder for fotballskole, leder for barneavdelingen, adm assistent og trenerveileder. Planlegging skal utføres senest i utgangen av mars. I årshjulet for rekruttering er tidspunkt for planlegging satt inn. Påmelding til fotballskolen legges ut på Borgen sin nettside.

**Aktivitet:** Fotballskolen avholder vi på Mobakken Idrettsplass og begge banene er i bruk. Fotballskolen varer i fire dager. Det blir servert lunsj og frukt hver dag og kiosken holdes åpen. JR laget stiller som trenere disse dagene med opplegg fra sportsligleder for fotballskolen. Alle påmeldte får hver sin t-skjorte og sekk som det står Tine fotballskole på. Målsetning/Rekruttering: Målet er å samle 100 deltakere hvor minimum 30 av dem er jenter.

**Oppfølging:** Evaluering etter endt aktivitet.
  
#### Ball og Lek:

Borgen IL har som mål å utføre 3 runder med ball og lek i året. Dette er da et tilbud for 4-5 åringer. Det vil bli satt opp 1 runde fra januar til t.o.m mars, 2 runde fra april t.o.m juni og 3 runde fra september t.o.m november. Tidene blir satt inn i årshjulet for rekruttering.

**Ansvarlig:** Dagligleder og leder for barneavdelingen
Forberedelser: Det blir laget en invitasjon i god tid før oppstart av ny runde med «ball og lek» som rekrutteringsansvarlig sender ut til barnehagene i nærområdet.  

**Aktivitet:** Dette skal være et tilbud for 4 og 5 åringer som ønsker å ha det gøy sammen med andre barn på samme alder. Det skal legges til rette for lek med og uten ball for både gutter og jenter. Det skal være lett å gjennomføre for denne alderen.

**Målsetning/Rekruttering:** Målet er at vi skal samle 15-20 gutter og jenter som finner gleden av å være i klubben og at de ønsker å fortsette, og at 6 av 5 åringene ønsker å flytte over til det minste fotball laget hver høst. Det at 2 av dem er jenter.  

**Oppfølging:** Leder for barneavdelingen og trenerveileder samler trenere før første runde og snakker om planene og forventninger. Så blir de samlet etter siste runde for en evaluering. Rekrutteringsansvarlig holder jevnlig kontakt med trenere.

#### Informasjon og oppstart:

Borgen er opptatt av god kommunikasjon mellom klubben og foreldre. Dette skaper trygghet for både foreldre og barn. Derfor er det viktig med god informasjon og tilstedeværelse.  

- De minste i klubben (5 åringer) starter opp med å spille sammen med laget som er et år eldre (6 åringer). Dette for å skape en trygg start for foreldre og barn, som møter trenere og lagleder som er kjent i klubben. Våren de er 6 år danner de sitt eget lag med egne treningstider og trenere.
- Innmeldingsskjema leveres nye spillere/foreldre av trenere, eller lagleder. Lagleder/trener informerer også om at innmeldingsskjema ligger på Borgen sin nettside. Fair Play kontrakt blir også levert ut.
- Utarbeide et enkelt skriv «Velkommen til Borgen Idrettslag» som sendes på mail til spillere/foresatte når de kommer til klubben. Denne mailen sender dagligleder ut når de melder seg inn.
- Arrangere minst to foreldremøter i året. Leder for barneavdelingen blir med på første foreldremøte ved nyoppstartede lag og informerer om klubben. Leder for avdelingen er også med på foreldremøter der det er behov. Referat sendes til daglig leder og leder i barn eller ungdomsavdelingen.
- Klubbens idrettskontakt skal bidra til en god kommunikasjon med spillere og foreldre eller andre kontaktpersoner.
- Borgen IL er opptatt av at alle skal få muligheten til å kunne spille fotball uansett utfordringer. Dette kan være funksjonsevne, språk vansker, betalingsvansker osv. Idrettskontakten har da den rollen om å informere trenere, foreldre og andre kontaktpersoner om mulighetene og hva klubben kan hjelpe til med.

#### Hvordan kunne beholde spillere i Borgen:  

Borgen IL ønsker å være en plattform der alle spillere føler seg inkludert og har lyst til å høre til. Fotball skal være gøy og det skal passe for alle uansett nivå eller interesse. Vi har et mål at spillere skal bli i klubben. Derfor er det viktig at vi som klubb legger til rett for at spillere trives og at de blir sett.

- Engasjerte og trygge Lagledere/trenere som ser hver enkelt spiller.
- Trenere lagledere og trenerveileder skal tilby alle spillere et godt og tilpasset treningsmiljø.
- Være både en god og trygg sosialiseringsarena for barn og ungdom.
- Tilby gode treningsforhold hele året.
- Lagleder/trener arrangere sesongavslutninger for hver gruppe hvert år.
- Lagleder/trener arrangerer andre sosiale sammenkomster utenfor trening i løpet av året.
- Samarbeide med andre lokale klubber om lag og trening for å gi flere et godt og tilpasset tilbud.
- Tilby spillerutviklingsprogram for de som ønsker det, gjerne på tvers av klubbgrenser.
