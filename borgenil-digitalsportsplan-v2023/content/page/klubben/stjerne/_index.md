---
title: "Stjernelag"
author: "Jan Vidar Elven"
date: 2023-01-15T17:08:25+01:00
subtitle: "Klubben - Stjernelag"
image: ""
tags: ["stjernelag"]
---

## Hva er Stjernelaget

Et Stjernelag er et lag hvor tilbudet er tilrettelagt for mennesker med økt behov for tilrettelegging og tilpasning etter funksjonsnivå.

I Borgen er Stjernelaget et tilbud for barn og unge fra 6 – 16 år, og primært for barn og unge med kognitive utfordringer. Det er ingen krav om funksjonsnivå for å være med, men det er per nå ikke tilrettelagt for rullestolbrukere.

### Mål

- Hovedmålet er at spillerne på Stjernelaget skal oppleve mestring og glede.
- At spillerne har et høyt aktivitetsnivå på trening.
- At spillerne opplever å bli satt krav til, ut ifra sine egne forutsetninger.
- At spillere/foreldre/foresatte opplever at de har et trygt sted å komme til, hvor de alle føler seg som en del av et fellesskap.
- Stjernelaget er representert/spiller på cuper i regi av Borgen – enten mot andre stjernelag eller at det lages internkamper.

### Slik trener vi  

Treningene er så individuelt tilpasset som mulig, med de trenerressursene som er tilgjengelige. Det er ønskelig flere av trenerne har kunnskap om ulike grupper/diagnoser/utfordringer, og hvilke tilrettelegginger og hvilken struktur som bør være på plass for at alle skal føle forutsigbarhet, trygghet og mestring.

Treningene kan f.eks bestå av:

- Øvelser med ball: føre ball, skuddøvelser, pasninger, lek med ball osv.
- Spill: f.eks 3 v 3.
- Hinderløype med eller uten ball.

Det stilles ikke krav til gjennomføring av øvelser for å kunne være med på laget. For noen er det mye mestring i det å kunne møte opp på trening hver uke, klare å være ute på en bane med mange andre, ta imot instrukser fra trenere, samhandle med andre barn osv.

### Info til foreldre/foresatte

- Nye spillere kan delta på 2-3 treninger før man melder inn barnet i klubben.
- Laget bruker Spond(app) som kommunikasjonsverktøy. Der settes treninger opp, og all info vil komme der.  
- Medlemsavgift for Stjernelaget er 500kr pr år, som er medlemskontingent i Borgen IL. Etter innmelding får spilleren en liten startpakke fra klubben. Den inneholder: Borgendress, shorts og strømper.
- Ved oppstart/oppmøte på trening får man et infoskriv med mer detaljert informasjon om innmelding/kontingent/betaling osv.
