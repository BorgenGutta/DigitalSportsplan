---
title: "Keepere"
author: "Stian Eide"
date: 2023-01-15T17:08:25+01:00
subtitle: "Klubben - Keepere"
image: ""
tags: ["keeper"]
---

## Borgen og Keepere

I Borgen bruker vi ikke om keepere at de "står i mål". Vi bruker isteden "spille keeper". Det er en viktig bevisstgjøring for våre trenere, spillerne på laget og foresatte at keeperen er en del av spillet, og en som ikke står bak der bare for å gjøre redninger.

### Trening

Keepere i dag bruker minst 70% bena, og 30% på redninger eller andre handlinger som er knyttet til keeper rollen.

Vi må derfor involvere keeperen i spillet og øvelsene vi gjør på trening og bruke denne 70-30 regelen også for treningsinnhold for keeperen skal være så kamplikt som mulig.

### Treneren

Treneren må være bevisst på at vi spiller med keeper, og at det ikke bare er en som står i mål. Spill og øvelser må derfor ta hensyn til at treneren er like oppmerksom på at treneren coacher på momenter for keeperen(e) som for utespillerne.

### Laget

Keeperen er en del av laget og formasjonen. Hvis vi øver på en formasjon, og sier at i dag skal vi øve på "4-3-3", så sier vi ubevisst også at fokuset er på de 10 utespillerne. Men vi er jo 11 på laget! Bruk derfor bevisst 1-4-3-3, 1-4-4-2 osv. når vi omtaler formasjoner, det vil minne oss på at keeperen er en del av spillet.

### Kampen

Fra kampplan til oppvarming, spillet og evaluering er keeperen en del av laget. Unngå bruk av innbyttere til keeperoppvarming, det kan lett bli en skuddøvelse mens trenerne fokuserer på de 10 utespillerne.

Har du 2 keepere, la de varme opp sammen, eller bruk en av trenerne for keeper spesifikk oppvarming. Men husk at keepere også må varme opp for spill med bena.